# -*- mode: mandoku-view; -*-
#+TITLE: 友古詞
#+DATE: 2015-08-25 00:47:23.254115
#+PROPERTY: ID KR4j0018
#+PROPERTY: BASEEDITION WYG    
#+PROPERTY: JUAN 提要
<pb:KR4j0018_WYG_000-1a>¶
欽定四庫全書　　　　　集部十¶
　友古詞　　　　　　　　詞曲類一(詞集之屬/)¶
　　提要¶
　　　　(臣/)等謹案友古詞一巻宋蔡伸撰伸字伸道¶
　　　　莆田人襄之孫自號友古居士宣和中官彭¶
　　　　城倅厯官左中大夫書録解題載伸友古詞¶
　　　　一巻此本巻數相合伸嘗與向子諲同官彭¶
　　　　城漕屬故屢有贈子諲詞而子諲酒邊詞中¶
<pb:KR4j0018_WYG_000-1b>¶
　　　　所載倡酬人姓氏甚夥獨不及伸未詳其故¶
　　　　伸詞固遜子諲而才致筆力亦畧相伯仲即¶
　　　　如南鄉子一闋自注云因向詞有慿書續斷¶
　　　　腸句而作今考向詞乃南歌子以伸詞相較¶
　　　　其婉約未遽相遜也毛晉刋本頗多疎舛如¶
　　　　飛雪滿羣山一調晉註云又名扁舟尋舊約¶
　　　　不知此乃後人從本詞後闋起句改名非有¶
　　　　異體亦不應即以名本詞惜奴嬌一調晉註¶
<pb:KR4j0018_WYG_000-2a>¶
　　　　云一作粉蝶兒不知粉蝶兒另有一調與惜¶
　　　　奴嬌判然不同至青玉案和賀方回韻前闋¶
　　　　處字韻譌作地字賀此調當時為人和者不¶
　　　　知凡幾晉不能互勘其誤益為失考矣乾隆¶
　　　　四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
